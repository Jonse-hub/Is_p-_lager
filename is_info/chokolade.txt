Ingredienser
160 g mørk chokolade
1 vaniljestang
3 dl sødmælk
3 dl piskefløde
4 æggeblomme
110 g sukkerter

Fremgangsmåde
Flæk vaniljestangen og skrab kornene ud. Kom vaniljekorn, mælk og piskefløde i en gryde og varm op til kogepunktet.

I en anden skål piskes æggeblommer sammen med sukker og en lille smule af den kogende mælkeblanding hældes over mens der røres rundt.

Hæld i en tynd stråle mælkeblandingen i, mens der piskes godt rundt – cremen skal langsomt vænne sig til temperaturen, ellers kommer æggene til at gryne.

Blandingen kommes tilbage i gryden og under lav varme og konstant omrøring varmes blandingen langsomt op. Det må endelig ikke koge! – men skal bare lige have lov til at tykne en lille smule. Har man et sukkertermometer og har det godt med lige at måle, for at være på den sikre side, så skal temperaturen lige op omkring de 85 grader.

Hæld derefter det hele over den finthakket chokolade i en skål og giv det en hurtig tur med stavblenderen, så al chokoladen er rørt godt sammen og cremen er helt jævn.

Sæt blandingen i køleskabet, indtil det er kølet ned til køleskabstemperatur og klar til at blive rørt på ismaskinen.

Kør på ismaskinen til isen er som lækker tyk softice.

Kom isen i en beholder og sæt den i fryseren i 1-2 timer inden servering.

800 ml chokolade is