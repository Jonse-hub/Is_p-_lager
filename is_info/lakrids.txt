Ingredienser til lakridsis
4 pasteuriserede æggeblommer ( bægre)
100 gram flormelis
5 deciliter piskefløde
4 teskefulde lakridspulver
1 økologisk citron

Fremgangsmåde
1. Æggeblommer og flormelis kommes i en skål, og du pisker det luftigt med en elpisker.
2. I en anden skål piskes fløden til en let flødeskum.
3. Vend flødeskummet i æggemassen med en dejskraber, så du bevarer luften i iscremen.
4. Tilsæt lakridspulver og lidt reven citronskal, og smag dig gerne lidt frem.
5. Nu kan du enten køre lakridsisen på en ismaskine, eller fryse den direkte.
6. I ismaskinen skal isen køres i cirka 30 minutter, hvorefter den hældes i en beholder og fryses ned.
7. Uden ismaskine kommes iscremen i en beholder, og her skal du røre i isen hver kvarter den første times tid under indfrysningen. Så krystalliserer isen ikke. Isen røres igennem med en spiseske.