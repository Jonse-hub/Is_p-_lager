Ingredienser
500 g hindbær
4 pasteuriserede æggeblommer
1 dl Dansukker Sukker
2 dl mælk
1 1/2 dl piskefløde
1 dl Dansukker Glukosesirup 

Det anbefales at hindbær fra frost varmebehandles før brug.

Pisk æggeblommer og sukker sammen. Kog mælk, fløde og glukosesirup op. Pisk den varme mælkeblanding ned i æggemassen. Tilsæt hindbærrene. Sigt massen gennem en finmasket si. Lad ismassen køle af inden du sætter den i fryseren eller køre den på ismaskine.

Kør blandingen i en ismaskine, eller hæld den i en form, som stilles i fryseren i mindst 5 timer. Rør i massen en gang imellem.

Hindbærrene kan udskiftes med andre bær, eller hvorfor ikke med 1 dl finthakket basilikum eller 2 spsk. whisky. Sukkeret kan erstattes af den samme mængde lyst muscovadorørsukker. Server eventuelt en brownie eller lidt hindbær til isen.