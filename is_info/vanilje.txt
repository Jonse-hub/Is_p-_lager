Ingredienser
6 æggeblomme
125 g rørsukker
4 dl sødmælk
4 dl piskefløde
1 vaniljestang
Udskriv 
Fremgangsmåde
Flæk vaniljestangen på langs og skrab kornene ud. Den tomme vaniljestang kommes i en gryde, sammen med mælk og fløde og koges op til kogepunktet.

Pisk æggeblommer, vaniljekorn og sukker sammen i en skål.

Fjern vaniljestangen fra gryden, og kom en tynd stråle mælk i æggeblandingen, mens der piskes. Rør nu mere og mere mælk i, indtil det er blandet godt sammen.

Kom blandingen tilbage i gryden og varm langsomt op mens der hele tiden røres med et piskerisi gryden. Det må endelig ikke koge, men skal blot lige tykne en lille anelse og det gør det, når det er omkring 85 grader varmt.

Kom vaniljecremen i en beholder med låg og lad det køle helt af i nogle timer eller til dagen efter.

Hæld vaniljecremen på ismaskinen og kør i 15-25 minutter til isen er cremet som lækker softice. Kom i en beholder og sæt på frys i minimum 2 timer inden servering.

Tag gerne isen op 15-30 minutter inden servering.

800 ml vaniljeis