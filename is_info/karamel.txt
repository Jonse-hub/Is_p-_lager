Ingredienser
Karamelstykker til isen
100 g sukker
1 tsk havsalt

Ismassen
5 dl sødmælk
300 g sukker
60 g saltet smør
½ tsk hav salt
2,5 dl piskefløde
4 æggeblommer (evt. pasteuriserede)


Fremgangsmåde
Karamelstykker
1. For at lave karamelstykkerne spredes 100 g sukker i et jævnt lag i en gryde. Gør et stykke bagepapir klar til karamellen.
2. Varm sukkeret over mellem varme indtil det begynder at smelte. Rør ikke i sukkeret, men ryst eventuel gryden en smule indtil. Forsæt til al sukkeret er smeltet og til massen er blevet let brunlig. Tag karamellen af varmen og tilsæt 1 tsk. havsalt. Hæld karamellen over på bagepapiret og fordel det i et tyndt lag ved at bevæge papiret lidt frem og tilbage. Sæt det til side så det kan størkne.
Isen
3. Hæld 2,5 dl mælk i en skål.
4. Fordel 300 g sukker i en pande ved mellem varme indtil sukkeret er karamelliseret, ligesom i ovenstående metode.
5. Når sukkeret er karamelliseret fjernes det fra varmen og smørret tilsættes. Rør rundt indtil smørret er helt smeltet. Hæld så fløden i lidt efter lidt imens du rører til karamellen er blevet til en ens masse. Tilsæt salten og bland derefter de resterende 2,5 dl mælk i karamellen.
6. Pisk æggeblommerne sammen i en skål og hæld lidt efter lidt karamelmassen over æggeblommerne imens du rører konstant. Hæld massen langsomt over i skålen med de 2,5 dl mælk imens du pisker videre.
7. Køl massen godt ned inden du fryser den på ismaskinen.
8. Mens isen køres på ismaskinen knækker du den hårde karamel ud i små stykker.
9. Når isen er færdig blandes de små karamelstykker i isen og den fryses ned til den er helt fast.